Vântul de Nord și Soarele

Vântul de Nord și Soarele se certau, fiecare pretinzând că el era mai puternic, când a venit un călător purtând o haină grea. Ei s-au înțeles că cel care va reuși să-l determine pe călător să își scoată haina va fi recunoscut drept cel mai puternic. Vântul de Nord suflă cât putu de tare, dar cu cât sufla mai tare, cu atât călătorul își strângea mai bine haina în jurul său, iar într-un final Vântul de Nord a fost nevoit să renunțe. Atunci, Soarele a început să strălucească, și călătorul și-a dat imediat haina jos. Și astfel, Vântul de Nord a trebuit să recunoască faptul că Soarele era mai puternic.